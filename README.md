# mindlab-caretta-friends
Έργο της ομάδας MindLab caretta caretta friends για τον 5ο ΠΑΝΕΛΛΗΝΙΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ ΣΤΗΝ ΕΚΠΑΙΔΕΥΣΗ


Τα θαλάσσια οικοσυστήματα χαρακτηρίζονται ως πολύ σημαντικά με κύριο χαρακτηριστικό τους το αλατόνερο, περιλαμβάνουν πολλά διαφορετικά οικοσυστήματα, όπως ωκεανούς, θάλασσες, ύφαλους, ρηχά παράκτια νερά, εκβολές ποταμών, ακτές και παράκτιες περιοχές που φιλοξενούν μια μοναδική ποικιλομορφία ζωής που αποτελούν την βιοποικιλότητα αυτών των οικοσυστημάτων.

Σύμφωνα  με  τον  δείκτη  Living Planet Index καταγράφεται  παγκοσμίως  μείωση  των  πληθυσμών  των  ειδών  κατά  28%  το διάστημα 1970‐2005, με κύριους παράγοντές ανθρωπογενείς παρεμβάσεις και την κλιματική αλλαγή. Η απώλεια της βιοποικιλότητας και η υποβάθμιση των οικοσυστημάτων αποτελούν μια από τις σημαντικότερες προκλήσεις την ανθρωπότητας για τον 21 αιώνα.

Για θαλάσσια είδη που βρίσκονται είδη υπό απειλή από γνωστούς παράγοντες η απειλή από την κλιματική αλλαγή είναι ακόμα ποιο σοβαρή και η ανάγκη για προστασία τους ακόμα πιο σημαντική για την διατήρηση των οικοσυστημάτων. Η περίπτωση του απειλούμενου είδους της θαλάσσιας χελώνας Καρέτα-Καρέτα είναι χαρακτηριστική όπου σήμερα γνωρίζουμε τις απειλές που αντιμετωπίζει (Υποβάθμιση παραλιών φωλεοποίησης, θανάτωση λόγω της παγίδευσης σε δίχτυα ή σε άλλα αλιευτικά εργαλεία, η θαλάσσια ρύπανση, η φωτορύπανση, κ.α.). Επειδή ο κύκλος ζωής της στηρίζεται στις ακτές που γεννάει η παράγοντες όπως αλλαγή της θερμοκρασίας και η άνοδος της στάθμης της θάλασσας λόγω της κλιματικής αλλαγής θα τον επηρεάσουν σημαντικά.
Οι θαλάσσιες χελώνες παίζουν σημαντικό ρόλο στα θαλάσσια οικοσυστήματα και βοηθούν στο να διατηρηθεί η υγεία των θαλάσσιων λιβαδιών μέσω του τρόπου που αναζητούν την τροφή τους, επίσης στο καβούκι τους κουβαλούν ολόκληρες αποικίες από μικρά φυτά και ζώα. 
Για την Ελλάδα που φιλοξενεί το 60% περίπου των φωλιών της Μεσογείου αλλά και τις δύο πιο σημαντικές περιοχές ωοτοκίας στον Κόλπο του Λαγανά στη Ζάκυνθο και τον νότιο Κυπαρισσιακό κόλπο στη δυτική Πελοπόννησο η γνωριμία με τον  κύκλο ζωής τους και η ευαισθητοποίηση γύρω από την προστασία της ως είδος είναι πολύ σημαντική.

Η ομάδα μας "MindLab Carretta Carretta friends" αποτελείτε από παιδιά νηπιαγωγείου 4-5 ετών. 

Η ιδέα μας είναι να δημιουργήσουμε μια μακέτα και με την υποστήριξη του ρομπότ Edison που θα παίζει τον ρόλο της θαλάσσιας χελώνας καρέτα-καρέτα να γνωρίσουμε τον κύκλο ζωής της, τις απειλές που αντιμετωπίζει, τον ρόλο της στα θαλάσσια οικοσυστήματα και να ευαισθητοποιηθούμε γύρω από την προστασία της. Παράλληλα θα χρησιμοποιήσουμε το Scratch 3 και το microbit για να δημιουργήσουμε και να αλληλοεπιδράσουμε με εκπαιδευτικές εφαρμογές γύρω από τα παραπάνω θέματα π.χ. παιχνίδι αποφυγής πλαστικών απορριμμάτων από την χελώνα.  Σημαντικό εργαλείο έμπνευσης και συλλογής πληροφοριών για τα παιδιά αποτελούν τα δύο εκπαιδευτικά βίντεο - παραμύθια "Μαθαίνω με την Φιόρα και τον Λεβάντε" που έχουν δημιουργηθεί από το Εθνικό Θαλάσσιο Πάρκο Ζακύνθου.
Ήρωας της ιστορίας μας είναι η θαλάσσια χελώνα Φιόρα που θα παίζει τον ρόλο της το ρομπότ Edison.

Θα εξερευνήσουμε 4 φάσεις του κύκλου ζωής της Φιόρας.
1) Η γέννηση και η εκκόλαψη των αυγών
2) Το ταξίδι προς την θάλασσα
3) Η ενηλικίωση και η ζωή στη θάλασσα
4) Επιστροφή στην παραλία που γεννήθηκε 

Για την δημιουργία της μακέτας θα χρησιμοποιηθούν απλά καθημερινά υλικά με προτίμηση σε ανακυκλώσιμα ή αντικείμενα που δεν χρειάζονται πια στα παιδιά και μπορούμε να τα επαναχρησιμοποιήσουμε.

Το ρομπότ Edison
To Edison Robot είναι κατάλληλος εξοπλισμός γιατί είναι ένα open robot χαμηλού κόστους επίσης μας προσφέρει διαφορετικά προγραμματιστικά περιβάλλοντα (γραμμωτός κώδικας, edblocks, edscratch & python) για να χρησιμοποιηθούν οι δραστηριότητες σε ένα μεγάλο εύρος ηλικιών με τις κατάλληλες προσαρμογές. 
Τα παιδιά του νηπιαγωγείου θα προγραμματίσουν το ρομπότ Edison σε κάθε φάση να προσομοιώνει τις συμπεριφορές της Φιόρας π.χ. Στο ταξίδι προς την θάλασσα το ρομπότ χελώνα θα χρησιμοποιεί τους αισθητήρες φωτός και τους κινητήρες για να κινείτε προς το φως ή στην επιστροφή προς την παραλία που γεννήθηκε θα ακολουθεί μια γραμμή και θα αποφεύγει τα εμπόδια.

Στόχοι εκπαιδευτικού έργου για τους μαθητές νηπιαγωγείου
Να γνωρίσουν τον κύκλο ζωής της χελώνας καρέτα καρέτα τις απειλές που αντιμετωπίζει και την σημασία της για τα θαλάσσια οικοσυστήματα.
Να ευαισθητοποιηθούν γύρω από την προστασία και την διατήρηση των οικοσυστημάτων και της βιοποικιλότητας
Να γνωρίζουν και να εξοικειωθούν με την χρήση του ρομπότ Edison και το προγραμματιστικό του περιβάλλον.
Να γνωρίσουν απλές έννοιες προγραμματισμού όπως η ακολουθία και η επανάληψη
Να αναπτύξουν την δημιουργικότητα τους και τις δεξιότητες επίλυσης προβλημάτων και λήψης αποφάσεων μέσω ανοικτών προκλήσεων που θα αντιμετωπίσουν κατά την διάρκεια των εργαστηρίων.
 
